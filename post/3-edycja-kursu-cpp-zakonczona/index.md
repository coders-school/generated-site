# 3 edycja kursu C++ zakończona


Kolejna edycja kursu C++ już za nami. Kolejni absolwenci podnieśli swój poziom umiejętności programowania w języku C++ 🙂

Od początku stycznia do końca marca 2019 uczyliśmy się wspólnie profesjonalnego programowania w języku C++. 

<!--more-->

Spędziliśmy wspólnie w jednym pomieszczeniu 53 godziny (oraz kilka dodatkowych godzin na integracji przy pizzy i piwie). Kodziliśmy często do późnych godzin nocnych. Dyskusje on-line na naszym grupowym Discordzie trwały do późna. A teraz możemy spokojnie odpocząć 🙂

Kurs ukończyło 9 osób.

## Zmiany w 3 edycji kursu C++

* **Tylko grupa wieczorowa**. W tej edycji otworzyłem tylko jedną grupę.
* **Zajęcia 2 razy w tygodniu**. We wcześniejszych edycjach nie spotykaliśmy się częściej niż raz na tydzień. W tej edycji na początku spotykaliśmy się 2 razy w tygodniu, a później, gdy potrzeba było więcej czasu do realizacji projektów spotkania odbywały się co tydzień. Poprzednie grupy stwierdziły także, że przerwy między zajęciami dłuższe niż 2 tygodnie działają demotywująco, więc podczas tej edycji była tylko jedna przerwa trwająca dokładnie 2 tygodnie.
* **3 miesiące**. Tyle trwał nasz kurs, ponieważ spotykaliśmy się trochę częściej. Wcześniejsze edycje trwały minimum 4 miesiące.
* **Nagrania wideo z kursów**. Od tej edycji zajęcia były nagrywane, więc uczestnicy mogli i dalej mogą oglądać powtórki z zajęć, dzięki czemu mogą bardziej utrwalić sobie wiedzę. W przypadku nieobecności na zajęciach również nie traci się tak wiele.
* **Więcej testów**. Udało mi się ułożyć 2 dodatkowe testy, dzięki którym uczestnicy mogli sprawdzać swoją wiedzę z poszczególnych tematów
* **Skrypt do automatycznego sprawdzania poprawności kodu.** Udało się stworzyć taki skrypt, ale tylko jedna lekcja została przeprowadzona z jego użyciem. Skrypt wymaga drobnych poprawek. Niestety nie można też zautomatyzować wszystkiego, bo każde zadanie może mieć wiele poprawnych rozwiązań. W przyszłości będę ulepszać skrypt i próbować go zastosować także do pozostałych lekcji.

## Tematyka kursu

Tematyka kursu nie zmieniła się znacząco od poprzednich edycji. Znalazła się tam tylko dodatkowa lekcja, która w zamierzeniu miała w pewien sposób wyrównać poziom w grupie, ale nad tym trzeba będzie jeszcze popracować 😉

* Narzędzia programisty: linux, git, kompilatory, make, cmake, vim
* Obiektowy C++: abstrakcja, enkapsulacja, dziedziczenie, polimorfizm
* Biblioteka STL: kontenery, iteratory, funkcje, funktory i lambdy, algorytmy
* Testowanie: testy jednostkowe, TDD, Google Test, Catch2, debuggowanie
* Zarządzanie pamięcią: wskaźniki, wycieki pamięci, inteligentne wskaźniki, RAII, Zasada 5, Zasada 0
* Nowoczesny C++: C++11, C++14, C++17
* Dobre praktyki programistyczne: Clean Code, SOLID, Coding Dojo, Code Review
* Wybrane wzorce projektowe
* Wyjątki
* Szablony

## Plany na kolejną edycję

* Kurs odbędzie się w okresie wakacyjnym
* Otworzę zapisy na 2 grupy, według dotychczasowej tematyki i poziomu zaawansowania
* Otworzę także zapisy na grupę od podstaw
* Zrobię ciekawsze zasady zaliczania i punktowania zadań oparte o grywalizację 🙂
* Udoskonalę nagrania wideo z kursu

Informacje odnośnie organizacji kolejnego kursu pojawią się na początku maja. Zachęcam do śledzenia strony Coders School (na której właśnie jesteś) lub [naszego Facebooka][1].
  
Jeśli nie chcesz, aby informacja o zapisach Ci umknęła, polecam zostawić e-mail w [newsletterze][2].

 [1]: https://www.facebook.com/szkola.coders.school/
 [2]: #newsletter
